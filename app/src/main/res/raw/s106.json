{  
  "id":"106",
  "name":"புல்லைப் போல்",
  "lyrics":[  
	 "புல்லைப் போல் உலர்ந்திடும் வாழ்க்கை\nபூவைப் போல் மறைந்திடும் வாழ்க்கை\nபுவி வாழ்வின் மேன்மைகள் ஒன்றுமில்லை\nநிலையான வாழ்வு இங்கே இல்லை",
	 "பிறக்கும்போதும் இறக்கும்போதும்\nமனிதன் கரங்களில் ஒன்றுமில்லை\nகொண்டு வந்ததில்லை கொண்டு போவதில்லை\nகண்கள் காண்பதன்றி பலன் இல்லை",
	 "போதும் என்கிற மனதுடனே\nதேவபக்தியாய் வாழ்ந்திடுவோம்\nநித்திய வாழ்வினை நோக்கிடுவோம்\nஇயேசுவை அனுதினம் தேடிடுவோம்",
	 "மாயை மாயை தான் எல்லாம் மாயை தான்\nமாயலோகமாம் இவ்வுலகில்\nநேற்று வாழ்ந்தவர் இன்று இல்லையே\nநாளை நடப்பதை நாம் அறியோம்",
	 "நாளை என்பது நமது அல்ல\nநமது ஜீவன் நம் கையில் அல்ல\nநல்லவராம் நம் இயேசுவிடம்\nநமது வாழ்வினை கொடுத்திடுவோம்",
	 "உலகம் அனைத்தையும் சொந்தமாக்கியும்\nநமது ஜீவனை நாம் இழந்தால்\nலாபம் ஏதுமில்லை மேன்மை ஒன்றுமில்லை\nவாழ்ந்த வாழ்க்கையால் பயனில்லை",
	 "அகிலம் அனைத்திற்கும் ஆண்டவராம்\nஇயேசு ஒருவரே இரட்சகராம்\nவழியாய் ஒளியாய் வந்தவரை\nஉள்ளத்தில் ஏற்றிட உறுதி கொள்வோம்"
  ]
}